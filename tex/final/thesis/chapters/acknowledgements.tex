\begin{acknowledgments}
    Η διπλωματική αυτή αποτελεί το καταληκτικό κεφάλαιο των σπουδών μου στο Τμήμα Ηλεκτρολόγων Μηχανικών \& Μηχανικών Υπολογιστών της Πολυτεχνικής Σχολής του Αριστοτελείου Πανεπιστημίου Θεσσαλονίκης. Παρότι προσωπικός αγώνας, η εργασία αυτή δε θα είχε πραγματωθεί χωρίς τη συμβολή κάποιον ανθρώπων, στους οποίους θέλω να αφιερώσω τις επόμενες γραμμές, ευχαριστώντας τους.
    
    Αρχικά λοιπόν, θα ήθελα να ευχαριστήσω τον επιβλέποντα καθηγητή μου, Γεώργιο Ροβιθάκη, για την εμπιστοσύνη που έδειξε στο άτομό μου με την ανάθεση της παρούσας διπλωματικής. Η καθοδήγησή του, οι ενδελεχείς παρατηρήσεις του και οι εκτενείς συζητήσεις μας συντέλεσαν με πολύτιμο τρόπο στην εργασία αυτή.

    
    Έπειτα, θα ήθελα να ευχαριστήσω τον Χαράλαμπο Μπεχλιούλη, του οποίου οι συμβουλές και παρεμβάσεις ήταν πολύτιμες. Για το διάστημα που ήταν στη Θεσσαλονίκη λειτουργούσε ως δεύτερος επιβλέποντας και χωρίς το διδακτορικό του έργο και τις διευκρινίσεις του, η διπλωματική αυτή δε θα είχε βάση να πατήσει.
    
    Ένα μεγάλο ευχαριστώ θα ήθελα να εκφράσω στους φίλους μου, οι οποίοι με συνόδεψαν όλα αυτά τα χρόνια. Η συμπαράσταση σας, τα ταξίδια μας, οι συζητήσεις μας μέχρι τα χαράματα, οι αναμνήσεις που δημιουργήσαμε μαζί, μου προσέφεραν κάποιες από τις πιο ωραίες εμπειρίες. Κάποιοι είστε πλέον μακριά, αλλά ταυτόχρονα κοντά.
    
    Τέλος, δε θα μπορούσα να μην ευχαριστήσω τους γονείς και την οικογένειά μου, που με στήριζαν και μου στέκονταν καθ'όλη τη διάρκεια της ζωής μου. Δε θα είχα φτάσει ως εδώ χωρίς εσάς. \\[\baselineskip]

    Ένα κεφάλαιο τελειώνει, ένα καινούριο ξεκινά...
\end{acknowledgments}