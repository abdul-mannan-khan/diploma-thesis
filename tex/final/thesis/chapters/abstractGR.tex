\begin{abstract}
    Σε αυτήν την εργασία αντιμετωπίζουμε το πρόβλημα της σχεδίασης ενός νόμου ελέγχου χαμηλής πολυπλοκότητας, που να λειτουργεί υπό ανάδραση εξόδου, χωρίς χρήση εσωτερικού μοντέλου του συστήματος, που να μπορεί να επιτύχει παρακολούθηση εξόδου με προδιαγεγραμμένη απόκριση κατά το μεταβατικό και τη μόνιμη κατάσταση, για αβέβαια, πολλαπλών-εισόδων-πολλαπλών-εξόδων (ΠΕΠΕ), μη-γραμμικά συστήματα σε κανονική μορφή, με υψηλό σχετικό βαθμό, υπό την επήρεια εξωτερικών διαταραχών, και με εσωτερικές δυναμικές που έχουν ευστάθεια φραγμένης-εισόδου-φραγμένων-καταστάσεων. Ο προτεινόμενος ελεγκτής χρησιμοποιεί τη μεθοδολογία προδιαγεγραμμένης απόκρισης εξόδου (ΠΑΕ) καθώς και παρατηρητές υψηλού κέρδους. Για να αποφευχθεί η διάδοση του φαινομένου κορύφωσης, το προτεινόμενο σχήμα ελέγχου είναι υπό κορεσμό, χωρίς όμως να διακυβεύονται τα επιθυμητά χαρακτηριστικά απόκρισης του κλειστού βρόχου. Μελέτες προσομοίωσης επιβεβαιώνουν και σε πρακτικό επίπεδο τα θεωρητικά αποτελέσματα.  
\end{abstract}