\chapter{Προσομοιώσεις}
\label{chap:sims}
Σε αυτήν την ενότητα θα παρουσιάσουμε δύο παραδείγματα προσομοιώσεων: ένα ακαδημαϊκό παράδειγμα, κατασκευασμένο ώστε να επιδείξει το εύρος των δυνατοτήτων του ελεγκτή, και ένα πιο πρακτικό, ένα βραχίονα δύο βαθμών ελευθερίας. Και για τα δύο παραδείγματα οι προσομοιώσεις έγιναν στο \textlatin{MATLAB} με τον επιλυτή \texttt{\textlatin{ode15s}} και ρυθμίσεις ακρίβειας \texttt{\textlatin{AbsTol = 1e-10}} και \texttt{\textlatin{RelTol = 1e-6}}.

\section{Ακαδημαϊκό παράδειγμα}
    \label{exampleA}
Έστω ένα σύστημα στη μορφή~\eqref{eq:sys1}, με αυστηρό σχετικό βαθμό $3$ και συνολική τάξη $n = 8$, που περιγράφεται από το ακόλουθο σύστημα διαφορικών εξισώσεων:
\begin{align*}
    \dot z &= A z + x_2 + d_z(t)\\
    \dot x_1^i &= x_2^i \\
    \dot x_2^i &= x_3^i \\
    \dot x_3^i &= f(z, x) + G(x)u + d_x(t)
\end{align*}
όπου $z = \col(z_1, z_2)$, $x = \col(x^1, x^2)$, $x^i = \col(x_1^i, x_2^i, x_3^i)$, $i =1, 2$, $x_j = \col(x_j^1, x_J^2)$, $j = 1,2,3$. Για το υποσύστημα της εσωτερικής δυναμικής, έχουμε:
\[
    A = \bmqty{-\sfrac{1}{2} & -\sfrac{1}{3}\\ -\sfrac{2}{3} & -\sfrac{3}{4}},\quad d_z(t) = \bmqty{0.3 \sin(t)\\ 0.2\cos(t)}.
\]
όπου ο πίνακας $A$ είναι εμφανώς \hur\ και ως εκ τούτου προφανώς έχει ευστάθεια φραγμένης-εισόδου-φραγμένων-καταστάσεων. Επιπλέον,
\[
    f(z, x) = \bmqty{
        0.7 x_2^2 x_3^1 + 0.3 (z_2 + 0.75)^2\\
        0.3 x_2^1 x_3^2 + 0.7 (z_1 + 1)^2
    },
\]
και
\[
    G(x) = \bmqty{
        1.2 + c_3^1 s_3^2 & 0.3 c_2^{12}\\
        0.3 c_2^{12} & 1.7 + s_3^1 c_3^2
    },
\]
εμφανώς θετικά ορισμένος, ομοιόμορφα ως προς $x$. Ακόμη,
\[
    d_x(t) = \bmqty{
        15(\theta(t - 4.5) - \theta(t - 5.5))\\
        12(\theta(t - 5) - \theta(t -6))
    }  
\]
όπου $\theta(\cdot)$ είναι η βηματική συνάρτηση \textlatin{Heaviside}. Στις παραπάνω σχέσεις χρησιμοποιούμε τον ακόλουθο συμβολισμό χάριν συντομίας:
\[
    c_j^i = \cos(x_j^i),\ s^i_j = \sin(x_j^i),\ c_i^{12} = \cos(x_i^1 x_i^2).
\]
Τέλος, έστω το σύνολο αρχικοποίησης $X_0 = [-1,1]^6$, στο εσωτερικό του οποίου θα ανήκουν οι αρχικές συνθήκες $x(0)$. Καθώς όλες οι υποθέσεις τηρούνται, μπορούμε να ακολουθήσουμε τη διαδικασία σχεδίασης που περιγράφεται στην \cref{section:control} ώστε να σχεδιάσουμε ένα νόμο ελέγχου της μορφής \cref{eq:hgo,eq:surface estimate,eq:control_law}, προκειμένου να κάνουμε το σύστημα υπό συζήτηση να ακολουθήσει τις ακόλουθες τροχιές
\[
    y_d^1(t) = \cos(2 t) \qq{and} y_d^2(t) = \sin(3 t),
\]
οι οποίες είναι φραγμένες στο χρόνο με εξίσου φραγμένες παραγώγους. Έστω τα σύνολα αρχικοποίησης για τα $y_d^i(t)$, $i=1,2$ και τις παραγώγους τους, $Y_0^1 = [0, 1] \times [-2,0] \times[-4, 0]$ και $Y_0^2 = [0,1] \times [0,3] \times[-9, 0]$. Ο \cref{tab:control_params2} συνοψίζει τις παραμέτρους ελέγχου που επιλέχθηκαν για αυτό το παράδειγμα. Παρακάτω θα ακολουθήσει μια συζήτηση για το γιατί και με ποιον τρόπο επιλέχθηκαν οι συγκεκριμένες παράμετροι. 

\begin{table}
    \centering
    \caption{Παράμετροι ελέγχου για το παράδειγμα~\ref{exampleA}}
    \label{tab:control_params1}
    \begin{tabular}{ccccccccccc}
        \toprule
        $\rho_0^i$ & $\rho_\infty^i$ & $\lambda_i$ & $a_1^i$ & $a_2^i$ & 
        $\eta_1^i$ & $\eta_2^i$ & $\eta_3^i$ & $\mu$ & $k_i$ & 
        $u_i^\star$ \\ \midrule
        $50$ & $0.05$ & $2$ & $9$ & $6$ & $15$ & $75$ & $125$ & 
        $5\mathrm{e}{-5}$ & $30$ & $100$ \\ \bottomrule
    \end{tabular}
\end{table}

Ακολουθώντας τη διαδικασία σχεδίασης που περιγράφεται στην \cref{section:control}, δοσμένου ενός μέγιστου σφάλματος στη μόνιμη κατάσταση $e_\infty^i = 0.005$ και έναν ελάχιστον ρυθμό σύγκλισης $\exp(-2 t)$, συνεπώς $\lambda_i =2$, για $i=1,2$, επιλέγουμε $a_1^i = 9$ και $a_2^i = 6$, $i=1,2$, ώστε το πολυώνυμο~\eqref{eq:hurwitz1} να έχει μία διπλή, αρνητική πραγματική ρίζα $-b_j^i = -3$, $i,j = 1,2$, που ικανοποιεί το κριτήριο $\min{b_j^i} > \lambda_i$, όπου $\lambda_i = 2$, $i = 1,2$. Επιπλέον, επιλέγουμε $\rho_0^i = 50$, το οποίο ικανοποιεί τη σχέση $\rho_0^i > \abs{\sigma_i(0)}$ στα σύνολα $X_0$ και $Y_0^i$, $i= 1,2$. Επιλέγοντας $\rho_\infty^i = 0.045$, το σφάλμα μόνιμης κατάστασης της εξόδου θα καταλήξει σε μία περιοχή του μηδενός με πλάτος  $\flatfrac{\rho_\infty^i}{\prod_{j=1}^2b_j^i} = e_\infty^i = 0.005$. Ένα εφικτό σύνολο παραμέτρων για τον παρατηρητή υψηλού κέρδους είναι $\eta_1^i = 15$, $\eta_2^i = 75$, $\eta_3^i = 125$, καθώς έτσι το πολυώνυμο~\eqref{eq:hgo poly} είναι \hur. Τα επίπεδα κορεσμού $u_i^\star = 100$, $i=1,2$ καθώς και η σταθερά κλιμάκωσης χρόνου $\mu = 5\cdot 10^{-5}$, που επιλέχθηκαν μέσω μιας επαναληπτικής διαδικασίας \textlatin{trial and error}, αποδεικνύονται μέσω των προσομοιώσεων επαρκή για την επίτευξη των στόχων ελέγχου για τα δοσμένα σύνολα αρχικοποίησης. Τέλος, επιλέγουμε ένα αναλογικό κέρδος $k_i = 30$ $i=1,2$. Να σημειωθεί ότι αυτή η παράμετρος δεν επηρεάζει την ευστάθεια του συστήματος ούτε τις προδιαγραφές απόκρισης; όμως μπορεί εμπειρικά να ερμηνευτεί ως μία παράμετρος ρύθμισης της «ευαισθησίας» του ελεγκτή. Όταν το γενικευμένο σφάλμα εξελίσσεται κοντά στην περιβάλλουσα επίδοσης, ο ελεγκτής αντιδράει με απότομο και υψηλό κέρδος. Μεγάλες τιμές στα αναλογικά κέρδη $k_i$ οδηγούν σε πιο έντονη διορθωτική δράση αποτρέποντας το γενικευμένο σφάλμα να φτάσει κοντά στα όρια της περιβάλλουσας, συντελώντας έτσι σε ένα πιο ομαλό σήμα ελέγχου.

\begin{figure}[tb]
    \centering
    \selectlanguage{english}
    \input{figures/simulations/fig-1.1.tikz}
    \selectlanguage{greek}
    \caption{Σφάλματα παρακολούθησης εξόδου για το σύστημα του Παραδείγματος~\ref{exampleA} με τη χρήση του προτεινόμενου ελεγκτή. Στο μεγεθυσμένο υποδιάγραμμα παρατηρούμε τα σφάλματα να εισέρχονται στη μόνιμή τους κατάσταση σε μια περιοχή του μηδενός με πλάτος $e^i_\infty = 0.005$, $i =1,2$.}
    \label{fig:exA tracking errors}
\end{figure}

\begin{figure}[tb]
    \centering
    \selectlanguage{english}
    \input{figures/simulations/fig-1.2.tikz}
    \selectlanguage{greek}
    \caption{Η εξέλιξη των τροχιών $x^i_2(t)$ (συνεχής γραμμή) και $x^i_3(t)$ (ημιδιακεκομμένη γραμμή) του Παραδείγματος~\ref{exampleA} ($i = 1,2$) με τη χρήση του προτεινόμενου ελεγκτή.}
    \label{fig:exA states}
\end{figure}

\begin{figure}[tb]
    \centering
    \selectlanguage{english}
    \input{figures/simulations/fig-1.3.tikz}
    \selectlanguage{greek}
    \caption{Οι επιφάνειες παρακολούθησης $\sigma_i(t)$, $i= 1,2$, του Παραδείγματος~\ref{exampleA} εξελίσσονται αυστηρά στο εσωτερικό της περιβάλλουσας που ορίζεται από τις $\pm \rho_i(t)$ (διάστικτες γραμμές). Στο μεγεθυσμένο υποδιάγραμμα, παρουσιάζεται το φαινόμενο κορύφωσης που λαμβάνει χώρα στο $\hat \sigma_i(t)$, $i= 1,2$.}
    \label{fig:exA surfaces}
\end{figure}

\begin{figure}[tb]
    \centering
    \selectlanguage{english}
    \input{figures/simulations/fig-1.4.tikz}
    \selectlanguage{greek}
    \caption{Οι είσοδοι ελέγχου που παράχθηκαν για το σύστημα του Παραδείγματος~\ref{exampleA} για τις ζητούμενες προδιαγραφές απόκρισης. Στο μεγεθυσμένο υποδιάγραμμα παρουσιάζεται η απόκριση του ελεγκτή, ο οποίος κατά τη διάρκεια του φαινομένου κορύφωσης φτάνει το σημείο κορεσμού $u_i^\star = 100$, $i =1,2$.}
    \label{fig:exA controls}
\end{figure}

Τα αποτελέσματα των προσομοιώσεων αναπαριστώνται στα \Cref{fig:exA tracking errors,fig:exA states,fig:exA surfaces,fig:exA controls}. Το \cref{fig:exA tracking errors} δείχνει την εξέλιξη των σφαλμάτων παρακολούθησης εξόδου, παρουσιάζοντας την επιθυμητή (ή μάλλον επιβεβλημένη) συμπεριφορά, καθώς συγκλίνουν στις τελικές ζώνες τους, πλάτους $e_\infty^i = 0.005$, με ελάχιστο ρυθμό απόσβεσης $\lambda_i = 2$. Οι υπόλοιπες καταστάσεις είναι εμφανώς φραγμένες, όπως άλλωστε διαφαίνεται και στο \cref{fig:exA states}. Στο \cref{fig:exA surfaces} γίνεται εμφανές το γεγονός ότι τα γενικευμένα σφάλματα $\sigma_i(t)$, $i=1,2$, εξελίσσονται αυστηρά στο εσωτερικό των ορίων επίδοσης που ορίζονται από τις συναρτήσεις $\pm \rho_i(t)$, $i=1,2$. Επιπλέον, στο μεγεθυσμένο υποδιάγραμμα βλέπουμε το έντονο μεταβατικό που εμφανίζεται στα $\hat \sigma_i(t)$, $i=1,2$ κατά τη πολύ σύντομη διάρκεια του φαινομένου κορύφωσης. Να σημειωθεί ότι, όταν το $\hat \sigma_i(t)$ βρίσκεται «κοντά» στο $\sigma_i(t)$, τα σφάλματα εκτίμησης των καταστάσεων θα είναι επίσης «κοντά» στο μηδέν, συνεπώς ο παρατηρητής υψηλού κέρδους ανακατασκευάζει επιτυχώς τις καταστάσεις. Στο \cref{fig:exA controls}, παρουσιάζεται το σήμα ελέγχου που παρήχθη. Είναι εμφανές, πως κατά τη διάρκεια του φαινομένου κορύφωσης (και μόνο τότε), το σήμα φτάνει στον κορεσμό αποτρέποντας έτσι τη μετάδοση του φαινομένου στο υπόλοιπο σύστημα.


\section{Ρομποτικός βραχίονας}
\label{exampleB}
Έστω ο βραχίονας δύο βαθμών ελευθερίας, όπως παρουσιάστηκε στην εργασία\cite{bechlioulis2008robust, Theodorakopoulos2016}, ο οποίος περιγράφεται από την ακόλουθη δυναμική:
\[
    M(q)\ddot q + C(q,\dot q)\dot q + g_0(q) = \tau,
\]
όπου $q = \col(q_1, q_2)$ είναι οι γωνιακές θέσεις [\si{\rad}], $\dot q$ οι γωνιακές ταχύτητες [\si{\rad/\second}], και $\ddot q$ οι γωνιακές επιταχύνσεις  [\si{\rad\per\second^2}]. Ο θετικά ορισμένος πίνακας αδράνειας $M(q)$ ορίζεται ως:
\[
    M(q) = \bmqty{M_{11} & M_{12}\\ M_{21} & M_{22}}
\]
με
\begin{align*}
    M_{11} &= I_{Z_1} + I_{Z_2} + 0.25 m_1 \ell_1^2 
    + m_2(\ell_1^2 + 0.25 \ell_2^2 + \ell_1 \ell_2 c_2),\\
    M_{12} &= M_{21} = I_{Z_2} + m_2 (0.25 \ell_2^2 + 0.5 \ell_1 \ell_2 c_2),\\
    M_{22} &= I_{Z_2} + 0.25 m_2 \ell_2^2,
\end{align*}
όπου $I_{Z_1}$, $I_{Z_2}$ αναπαριστούν τις ροπές αδράνειας των συνδέσμων [\si{\kilo\gram \metre^2}], $\ell_1, \ell_2$ είναι τα μήκη τους [\si{\metre}], και $m_1$, $m_2$ οι μάζες τους [\si{\kilo\gram}]. Επιπλέον, χρησιμοποιείται ο παρακάτω συμβολισμός χάριν συντομίας:
\[\begin{array}{ll}
    c_1 = \cos(q_1) & c_{12} = \cos(q_1 + q_2)\\
    s_2 = \sin(q_2) & c_2 = \cos(q_2)
\end{array}\]
Ακόμη, $C(q, \dot q)$ είναι το διάνυσμα που περιέχει τις κεντρομόλους και \textlatin{Coriolis} ροπές καθώς και τις δυνάμεις από τις τριβές των ενεργοποιητών των αρθρώσεων:
\[
    C(q, \dot q)\dot q = \bmqty{-c \dot q_2 + \kappa_1 & -c(\dot q_1 + \dot q_2)\\ c \dot q_1 & \kappa_2}
\]
με $c = 0.5 m_2 \ell_1 \ell_2 s_2$ και $\kappa_1$, $\kappa_2$ να είναι οι συντελεστές τριβής των αρθρώσεων \si{\kilo\gram \metre^2 / \second}]. Επιπροσθέτως, $g(q)$ είναι το διάνυσμα των βαρυτικών ροπών:
\[
    g_0(q) = 
    \bmqty{0.5 m_1 g \ell_1 c_1 + m_2 g (\ell_1 c_1 + 0.5 \ell_2 c_{12}) \\
        0.5 m_2 g \ell_2 c_{12}}  
\]
όπου $g = 9.81 \si{\metre\per\second^2}$ είναι η βαρυτική σταθερά επιτάχυνσης. Επίσης, $\tau = \col(\tau_1, \tau_2)$ είναι οι ροπές [\si{\newton\metre}] οι οποίες δρουν ως είσοδοι ελέγχου. Οι ακριβείς τιμές των παραμέτρων του συστήματος αναγράφονται στον Πίνακα~\ref{tab:plant_params}. Τέλος, προσθέτουμε στο σύστημα ένα διάνυσμα εξωτερικών διαταραχών:
\[
    d(t) = \bmqty{
        3\sin(t) + 4 \pqty{\theta(t-3) - \theta(t-5)}\\
        2\cos(t) + 3 \pqty{\theta(t-4) - \theta(t-6)}
    }
\]
Το σύστημα μπορεί εύκολα να έρθει στη μορφή~\eqref{eq:sys1} πολλαπλασιάζοντας από αριστερά με τον θετικά ορισμένο πίνακα $M^{-1}(q)$, καταλήγοντας στο ακόλουθο σύστημα διαφορικών εξισώσεων:
\[
    \ddot q = - M^{-1}(q) \pqty{C(q,\dot q),\dot q + g(q)} + M^{-1}(q)u + M^{-1}(q)d(t)
\]
Το άνωθι σύστημα περιλαμβάνει τετριμμένες εσωτερικές δυναμικές. Είναι εμφανές οι  \cref{assumption:bibs,assumption:init_set,assumption:output,assumption:posdef,assumption:reference} ισχύουν. Θεωρώντας μηδενική γνώση του συστήματος πέραν του συνόλου αρχικοποίησης $X_0 = [0, 2\pi]^2 \times [-\pi/2, \pi/2]^2$ στο εσωτερικό του οποίου ανήκουν οι αρχικές συνθήκες $\col(q(0), \dot q(0))$, μπορούμε να εφαρμόσουμε τον προτεινόμενο ελεγκτή \cref{eq:hgo,eq:surface estimate,eq:control_law}, ακολουθώντας τη διαδικασία σχεδίασης που περιγράφεται στην \cref{section:control}. Όπως και στις εργασίες~\cite{bechlioulis2008robust, Theodorakopoulos2016}, οι επιθυμητές τροχιές προς παρακολούθηση είναι
\[
    y_d^1(t) = \frac{90\pi}{180} + \frac{30\pi}{180}\cos(t)
    \qq{και}                
    y_d^2(t) = \frac{90\pi}{180} - \frac{30\pi}{180}\sin(t).
\]
Έστω τα σύνολα αρχικοποίησης των $y_d^i(t)$, $i = 1,2$, και των παραγώγων τους, $Y_0^i = [0, 2\pi] \times [-\flatfrac{\pi}{6},\flatfrac{\pi}{6}]$, $i = 1,2$. Επίσης όπως και στις~\cite{bechlioulis2008robust, Theodorakopoulos2016}, επιλέγουμε μέγιστο σφάλμα μόνιμης κατάστασης $e_\infty^i = \flatfrac{\pi}{180}$, $i=1,2$ και ελάχιστη ρυθμό σύγκλισης $\exp(-1.5 t)$. Καθώς στο προηγούμενο παράδειγμα έγινε εκτενής συζήτηση για τη λογική πίσω από την επιλογή των παραμέτρων, δε θα επεκταθούμε πολύ και απλά θα αναφέρουμε πως οι τελικώς επιλεγμένες παράμετροι αναγράφονται στον Πίνακα~\ref{tab:control_params2}. 

\begin{table}
    \centering
    \caption{Παράμετροι του συστήματος για το παράδειγμα~\ref{exampleB}}
    \label{tab:plant_params}
    \begin{tabular}{lcccc}
        \toprule
        $i$ & $m_i$ & $I_{Z_i}$ & $\kappa_i$ & $\ell_i$ \\ \midrule
        $1$ & $3.2$ & $0.96$ & $1$ & $0.5$ \\
        $2$ & $2.0$ & $0.81$ & $1$ & $0.4$ \\ \bottomrule
    \end{tabular}
\end{table}

\begin{table}
    \centering
    \caption{Παράμετροι ελέγχου για το παράδειγμα~\ref{exampleB}}
    \label{tab:control_params2}
    \begin{tabular}{ccccccccc}
        \toprule
        $\rho_0^i$ & $\rho_\infty^i$ & $\lambda_i$ & $a_1^i$ & $\eta_1^i$
            & $\eta_2^i$ & $\mu$ & $k_i$ & $u_i^\star$ \\ \midrule
        $30$ & $0.035$ & $1.5$ & $2$ & $10$ & $25$ & $1\mathrm{e}{-4}$ & $1$ & $30$ \\ \bottomrule

    \end{tabular}
\end{table}

\begin{figure}[tb]
    \centering
    \selectlanguage{english}
    \input{figures/simulations/fig-2.1.tikz}
    \selectlanguage{greek}
    \caption{Σφάλματα παρακολούθησης εξόδου για το σύστημα του Παραδείγματος~\ref{exampleB} με τη χρήση του προτεινόμενου ελεγκτή. Στο μεγεθυσμένο υποδιάγραμμα παρατηρούμε τα σφάλματα να εισέρχονται στη μόνιμή τους κατάσταση σε μια περιοχή του μηδενός με πλάτος $e^i_\infty = \flatfrac{\pi}{180}$, $i =1,2$.}
    \label{fig:exB tracking errors}
\end{figure}

\begin{figure}[tb]
    \centering
    \selectlanguage{english}
    \input{figures/simulations/fig-2.2.tikz}
    \selectlanguage{greek}
    \caption{Η εξέλιξη των γωνιακών ταχυτήτων $\dot q(t)$ του Παραδείγματος~\ref{exampleB} ($i = 1,2$) με τη χρήση του προτεινόμενου ελεγκτή.}
    \label{fig:exB states}
\end{figure}

\begin{figure}[tb]
    \centering
    \selectlanguage{english}
    \input{figures/simulations/fig-2.3.tikz}
    \selectlanguage{greek}
    \caption{Οι επιφάνειες παρακολούθησης $\sigma_i(t)$, $i= 1,2$, του Παραδείγματος~\ref{exampleB} εξελίσσονται αυστηρά στο εσωτερικό της περιβάλλουσας που ορίζεται από τις $\pm \rho_i(t)$ (διάστικτες γραμμές). Στο μεγεθυσμένο υποδιάγραμμα, παρουσιάζεται το φαινόμενο κορύφωσης που λαμβάνει χώρα στο $\hat \sigma_i(t)$, $i= 1,2$.}
    \label{fig:exB controls}
\end{figure}

\begin{figure}[tb]
    \centering
    \selectlanguage{english}
    \input{figures/simulations/fig-2.4.tikz}
    \selectlanguage{greek}
    \caption{Οι είσοδοι ελέγχου που παράχθηκαν για το σύστημα του Παραδείγματος~\ref{exampleB} για τις ζητούμενες προδιαγραφές απόκρισης. Στο μεγεθυσμένο υποδιάγραμμα παρουσιάζεται η απόκριση του ελεγκτή, ο οποίος κατά τη διάρκεια του φαινομένου κορύφωσης φτάνει το σημείο κορεσμού $u_i^\star = 30$, $i =1,2$.}
    \label{fig:exB surfaces}
\end{figure}

Τα αποτελέσματα των προσομοιώσεων αναπαριστώνται στα \Cref{fig:exB tracking errors,fig:exB states,fig:exB surfaces,fig:exB controls}. Το \cref{fig:exB tracking errors} δείχνει την εξέλιξη των σφαλμάτων παρακολούθησης εξόδου, παρουσιάζοντας την επιθυμητή (ή μάλλον επιβεβλημένη) συμπεριφορά, καθώς συγκλίνουν στις τελικές ζώνες τους, πλάτους $e_\infty^i = \flatfrac{\pi}{180}$, με ελάχιστο ρυθμό απόσβεσης $\lambda_i = 1.5$. Οι υπόλοιπες καταστάσεις είναι εμφανώς φραγμένες, όπως άλλωστε διαφαίνεται και στο \cref{fig:exB states}. Στο \cref{fig:exB surfaces} γίνεται εμφανές το γεγονός ότι τα γενικευμένα σφάλματα $\sigma_i(t)$, $i=1,2$, εξελίσσονται αυστηρά στο εσωτερικό των ορίων επίδοσης που ορίζονται από τις συναρτήσεις $\pm \rho_i(t)$, $i=1,2$. Επιπλέον, στο μεγεθυσμένο υποδιάγραμμα βλέπουμε το έντονο μεταβατικό που εμφανίζεται στα $\hat \sigma_i(t)$, $i=1,2$ κατά τη πολύ σύντομη διάρκεια του φαινομένου κορύφωσης. Να σημειωθεί ότι, όταν το $\hat \sigma_i(t)$ βρίσκεται «κοντά» στο $\sigma_i(t)$, τα σφάλματα εκτίμησης των καταστάσεων θα είναι επίσης «κοντά» στο μηδέν, συνεπώς ο παρατηρητής υψηλού κέρδους ανακατασκευάζει επιτυχώς τις καταστάσεις. Στο \cref{fig:exB controls}, παρουσιάζεται το σήμα ελέγχου που παρήχθη. Είναι εμφανές, πως κατά τη διάρκεια του φαινομένου κορύφωσης (και μόνο τότε), το σήμα φτάνει στον κορεσμό αποτρέποντας έτσι τη μετάδοση του φαινομένου στο υπόλοιπο σύστημα.
